*Grote bremraap* is een parasiet op *gewone brem*.
*Grote bremraap* is te vinden op droge, voedselarme, zwak zure zandgronden met een niet te dichte begroeiing, zoals open eiken-berkenbos, in parken en landgoederen, langs zandige wegbermen en dijkhellingen, heiden, schrale graslanden met bremstruwelen en uit cultuur genomen landbouwland met opslag van brem.
In dit laatste geval betreft het vaak een tijdelijke vestiging, die inspeelt op het aanbod van jonge bremstruiken, maar na verloop van tijd verdwijnt, vermoedelijk als een gevolg van zowel vegetatieverdichting als aftakeling van de ouder wordende, nauwelijks verjongende bremstruiken [@van_landuyt_2006].

De totale schattingen voor alle meetnetlocaties dalen van 574-4555 bloeistengels in de periode 2016-2018 naar 351-2430 bloeistengels in de periode 2019-2021.
Beide schattingen overlappen echter wel.
Zowel tijdens de eerste meetnetcyclus als tijdens de tweede meetnetcyclus werd op een aantal meetnetlocaties geen *grote bremraap* gevonden.
Dit hoeft niet noodzakelijk te duiden op het volledig verdwijnen van de soort.
Het kan ook zijn dat de populatie in bepaald jaar niet bloeit en gezien de rest van de plant ondergronds zit dus ook niet opgemerkt wordt.

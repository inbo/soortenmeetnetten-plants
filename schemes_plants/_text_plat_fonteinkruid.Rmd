*Plat fonteinkruid* is een soort van matig voedselrijk tot voedselrijk (soms wat verontreinigd), licht zuur tot licht alkalisch, bicarbonaatrijk, zacht tot matig hard, stilstaand water van sloten, poelen en grotere plassen, turfputten, kanalen enz.
De bodem van de groeiplaatsen bestaat vooral uit zandige of venige substraten, maar niet uit leem [@van_landuyt_2006].
De soort kan verward worden met *spits fonteinkruid*.

Er werd slechts één meetnetlocatie van *plat fonteinkruid* opgevolgd, een grindplas nabij Kessenich langs de Grensmaas.
In de meetnetcyclus 2016-2018 werd de soort er ingeschat op minder dan 1 m², tijdens de tweede meetnetcyclus 2019-2021 werd ze er niet meer teruggevonden.

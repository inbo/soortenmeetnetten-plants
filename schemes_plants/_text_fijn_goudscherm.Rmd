*Fijn goudscherm* is een soort van hoge schorren in zilte terreinen.
De enige groeiplaats van de soort in Vlaanderen bevindt zich in het natuurreservaat het Zwin in Knokke.
Tot enkele jaren terug kwam de soort ook voor in de Dievengatkreek palend aan het Zwin, waar de soort in 2011 herontdekt werd na een afwezigheid van 126 jaar.
In de periode 2012-2014 werd de totale populatie op 50-500 geschat [@provoost_2015].
De populatie aan de Dievengatkreek is intussen verdwenen gegaan door werken voor de uitbreiding van het Zwin.
De locatie in het Zwin is dan ook de enige die in het kader van de meetnetten Vlaams prioritaire plantensoorten opgevolgd wordt.
In Nederland komt de soort verspreid voor, met name in Zeeland en in de Waddeneilanden ([https://www.verspreidingsatlas.nl/0170](#0){.uri}) maar ook daar gaat de soort sterk achteruit.

Volgens de tellingen is *fijn goudscherm* sterk achteruitgegaan tussen de periode 2016-2018 (schatting van 358-1606 individuen) en de periode 2019-2021 (schatting 17-58 individuen).
In 2023 werd tijdens veldwerk door het INBO in het Zwin evenwel weer een uitbreiding vastgesteld buiten de vastgestelde meetnetlocatie.
Deze locatie zal toegevoegd worden aan het meetnet.

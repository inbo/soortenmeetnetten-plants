*Harlekijn* is in Vlaanderen een soort van open lichtrijke locaties, meestal op vrij vochtige substraten, dikwijls onder invloed van basische kwel.
Ze groeit in habitats zoals blauwgraslanden, schrale hooilanden en vochtige duingraslanden.
Harlekijn verdraagt zowel zwak zure als zwak basische gronden [@van_landuyt_2006].
In Wallonië komt de soort ook voor op droge kalkgraslanden.

Harlekijn wordt in Vlaanderen in het kader van dit meetnet opgevolgd op de twee resterende groeiplaatsen in de Demervallei.
De locatie aan het kasteel van Horst is spontaan opgedoken, maar mogelijks afkomstig van inzaai in een tuin in Horst enkele honderden meters verder.
Deze tuin is ingezaaid met materiaal uit Beauraing (België), dus met autochtoon materiaal.
De totale populatieschatting bedroeg in de periode 2016-2018 26-50 exemplaren, in de periode 2019-2021 nam de schatting toe tot 51-500 exemplaren.
Dit was hoofdzakelijk te wijten aan de toename van de populatie op de oorspronkelijke locatie in Rillaar.
In 2015 werd ook één exemplaar gevonden in de Karthuizerduinen in Oostduinkerke maar daar is de soort in 2016-2018 niet meer terugg
